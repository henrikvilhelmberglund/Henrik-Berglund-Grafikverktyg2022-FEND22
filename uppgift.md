# Inlämningsuppgift - Grafikverktyg FEND22

På denna sida hittar du all information om slutuppgiften för Grafikverktyg.

# Uppgiften

---

Er uppgift blir att designa en hemsida och paketera underlaget för produktion.

Designen ska bestå av minst 3 sidor med fungerande prototyp-länkar mellan sidorna.

## **Kriterier för godkänt:**

---

- Figma-fil innehållande:
    - Minst 3 sidor/vyer för hemsidan.
    - Länkar mellan sidorna.
    - Specifikation av de färger, typsnitt, skuggor mm. som används i designen.
- `README.md`-fil med:
    - kort beskrivning av hemsidan och information som behövs för att kunna bygga den.
    - Används t.ex. typsnitt eller annat material som ska länkas från en tredje part så ska information om dessa länkar finnas med.
    - Länk till figma-filen.
- assets-mapp med bilder, typsnitt, ikoner och logotyper som används i designen
- Allt material ska lämnas in en mapp döpt efter formatet: 
`<fornamn>-<efternamn>-grafik-fend22`

**Mapp-struktur:**

## **Kriterier för väl godkänt:**

---

- God struktur i designfilen:
    - Tydlig uppdelning och benämning av vyer, komponenter, färger, typografistilar mm.
    - Element som används upprepade gånger i designen ska vara instanser av komponenter.
    - Färgerna som används i designen finns definierade som Color Styles och dessa används för att färgsätta design-elementen.
- Bilderna ska vara optimerade för bästa prestanda i lämpligt filformat med fallback-alternativ när det behövs.
- Skrivit några rader om de filformat du valt att exportera bilderna i och varför du gjort de valen samt om de format du valt behövt några fallback-alternativ.

# Inlämning - När, Vad, Hur?

---

Här hittar du information om datum, vad som ska lämnas in och hur du lämnar in det

## När:

---

Deadline för inlämning är torsdag 19 januari (1 vecka efter kursavslut)

## Hur:

---

Inlämningen kommer ske på studentportalen, Inlämnings-modulen kommer upp den: 12:e jan (Sista kursdagen)

## Vad:

---

- Namn
- Länk till er Figma-fil
(viktigt att du i delningsinställningarna valt: “Anyone with the link:” “Can view”)
    
    ![Screenshot 2023-01-04 at 22.59.09.png](https://s3-us-west-2.amazonaws.com/secure.notion-static.com/e0fc85dc-cf3e-4f06-beae-117fd547cb38/Screenshot_2023-01-04_at_22.59.09.png)
    
- Mappen med designunderlagen

## **Komplettering:**

Om någon av er mot förmodan inte skulle klara slutuppgiften eller inte lämna in till det satta datumet så kommer ni få följande två kompletteringstillfällen:

- Torsdagen den 2:a feb - (tre veckor efter kursavslut)
- Torsdagen den 23:e feb  - (sex veckor efter kursavslut)

Utifrån Nackademins riktlinjer så är det dessa två tillfällen som ni får för att komplettera kursen. 

Om ni mot förmodan inte skulle lämna in till följande kompletteringstillfällen eller inte klara av kompletteringarna så får ni IG på kursen och istället utbildningsbevis efter programmet. 

Jag sitter med andra uppdrag efter sista dagen på kursen (12:e jan) så om ni skulle få kompletteringar så får ni kolla materialet från lektionerna som ligger uppe för att klara kursen.

(Föreläsningarna kommer att ligga kvar på YouTube och även guider och material jag länkat till under kursens gång).

Vid frågor kring detta så hänvisar jag er vidare till er utbildningsledare **Mikael Boman**.

# **Frågor:**

---

Jag uppdaterar denna sektion vartefter frågor dyker upp:

- Kommer vi få tid under lektionerna att jobba på vårt projekt?
    
    Ja! Vi kommer att ägna en del av sista veckan åt att individuellt jobba på vår inlämningsuppgift.
    
- Måste hemsidan vara för mig själv? Är det ok att skapa en design för en fiktiv person/varumärke?
    
    Helt okej att skapa en fiktiv portfolio/hemsida, så länge alla element som krävs är med så kommer jag vara nöjd!